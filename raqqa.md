### Parole Raqqapriccianti  
**|1r| Quiddità**  
Termine usato nella Scolastica per indicare il *quid*, ossia ciò che fa essere una cosa ciò che è, il carattere essenziale o essenza. Se ***|1p| Transverberaziòne*** è stata la parola che ci ha dato l'idea di creare l'Indice, quiddità è stata la prima parola che abbiamo incontrato in ordine cronologico a essere etichettata come notevole, o meglio, degna di essere ricordata per la sua bruttezza esemplare. Termine particolarmente caro a Gospodin. 
**|2r| Medesimezza**  
L’essere medesimo, identità. Proprio l'esistenza di un vocabolo così semplice e armonioso come “identità” fa sorgere dubbi sul motivo della creazione in tempo e luogo dimenticati – d’altronde i ***|351p| Dettagli temporalogistici*** passano in secondo piano di fronte al raccapriccio – di una parola orribile come medesimezza. Primo premio Parola Inutile.
**|3r| Egoità**  
Termine filosofico, indica l’essere se stesso, ma con una sfumatura introspettiva, come per sottolineare la contrapposizione tra sé e l'esterno (o alterità).
**|4r| Statutario**  
Riguardante lo Statuto (Albertino), incontrato durante le lezioni sul risorgimento italiano. Non adatta ai deboli di lingua.
**|5r| Eziandio**  
Anche, persino. Usato compulsivamente da Leopardi.
